<p>Nekeresdországban Nevenincs királynak egyik szeme sír, a másik nevet. <br>
Nevet, mert tündérszép lányának kérője akadt, és sír, mert a kiváló kérőből nem egy, hanem több is van. <br>
Hát most hogyan döntse el, melyiknek adja lánya kezét és fele királyságát? Gondolja kikéri udvari tanácsosa, Furfang véleményét. <br>
 Az udvari tanácsos nevéhez illő ötlettel áll elő: állítsák próba elé a kérőket, s aki a legrátermettebbnek bizonyul, az nyerje el a szépséges királylány kezét. <br>
  Van a várnak egy elvarázsolt katakombája, ahol a szobák helye folyamatosan változtatható. Ebben rejtenek el kincseket, s az a kérő nyeri el a királylány kezét, aki a leghamarabb szedi össze
  a rábízott kincseket.
  </p>
<br>
<h3>A játék leírása</h3>
<br>
<p>
A katakomba szobáit egy 7x7-es négyzetrács cellái jelképezik. <br>
Minden szoba esetén adott, hogy mely falain van ajtó. Ha két szomszédos szoba érintkező falán egy-egy ajtó van, akkor át lehet menni egyik szobából a másikba. <br>
 A négyzetrács páros sorait és oszlopait el lehet tolni, a többi szoba végig rögzített a játék során. <br>
 Az eltolásokkal az ajtókon keresztül utak nyílnak a szobák között, így lehet eljutni a kincsekhez. <br>
 Mindegyik kérő arra törekszik, hogy a katakomba szobáinak ötletes eltolásával eljusson a kincsekhez. <br>
  Aki elsőként találja meg mindahányat és kiindulópontjára sikeresen visszaérkezik az a nyertes.
 </p>
 <br>
 <p>
A játék elején a szobákat véletlen sorrendben és véletlen irányban kirakjuk a játéktábla szabad mezőire. <br>
A szobák közül az egyik mindenképpen fölösleges marad. <br>
 A játék folyamán majd mindig az éppen kimaradó szobát használjuk a többi szoba elcsúsztatására <br>.
 A játékban legfeljebb 24 kincset kell megtalálni. Ezeket véletlen sorrendben felrakjuk a táblára úgy, <br>
 hogy egy mezőn csak egy kincs lehet, és a sarokba nem rakhatunk, majd az ezeket jelző kártyákat összekeverjük, <br>
 és egyenlő számban szétosztjuk a játékosok között, felfedve mindig a legfelső kártyát. A játékosokat jelző figurákat a tábla külön sarkaiba helyezzük.
  </p>
   <br>

    <p>
    A játék során minden játékosnak a kincsei közül azt kell megszereznie, amit az aktuálisan legfelső, mindenki által látható kincskártya mutat. <br>
     Arra a mezőre kell eljutni. Ahhoz, hogy a célt elérje, a játékosnak először a katakombát kell átalakítania a kimaradt szoba becsúsztatásával, és <br>
    lépnie mindig csak ez után szabad a figurájával.
    </p>

       <br>
      <p>
      A katakomba átalakítása a következőképpen történik: <br>
       A játékos a kimaradt szobát (tetszőlegesen elforgatva) valamelyik oldalról becsúsztathatja <br>
       a játéktábla területére egy szabadon mozgó sor vagy oszlop szélén, aminek következtében az átellenes oldalon kiesik egy másik szoba. <br>
        A tábla szélén nyilak jelzik azokat a helyeket, ahol a szobát be lehet csúsztatni. <br>
        A szoba bárhol betolható, kivétel ott, ahol az imént kilökődött. Nem szabad tehát az előző játékos lépését rögtön „visszacsinálni". <br>
         Ha a szobák eltolása során a szobával együtt egy figura is kitolódnék – akár másé, akár a miénk -, akkor ezt a figurát az ellenkező oldalról imént becsúsztatott szobába kell helyezni. <br>
      </p>

         <br>
        <p>
        A szobák eltolását követi a játékos lépése a figurával. A katakomba minden olyan pontjáig el lehet jutni, amelyet a kiindulóponttal folyamatos járatvonal köt össze. <br>
         Az ilyen járatokban tehát olyan messzire mehetünk el, amilyen messzire csak akarunk, vagyis nem számít, hogy hány szobán lépkedünk végig. Nem kötelező lépni. <br>
          Figuránkat akár ott is hagyhatjuk, ahol éppen van. Egy mezőn több figura is állhat: a figurák nem ütik ki egymást.  <br>
          Ha valaki nem tud rögtön céljáig eljutni, akkor figurájával addig a pontig célszerű elmennie, ahol feltehetőleg jó helyzetben várhatja következő lépést.  <br>
          Ha valaki elérte a felfedett kincskártya által megjelölt célt, akkor felfedi a következőt, és most ehhez a célhoz igyekszik eljutni, stb. <br>
        </p>


           <br>
          <p>
          A játék akkor ér véget, ha egy játékos az összes kincskártyájához tartozó kincset megszerezte, és visszavezette a figuráját arra mezőre, ahonnan elindult. <br>
          Az a győztes, aki valamennyi kincsét megtalálta és figuráját elsőként juttatta vissza a kiindulópontra.
          </p>